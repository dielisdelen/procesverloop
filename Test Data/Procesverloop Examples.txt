ECLI:NL:RBMNE:2023:4481

Procesverloop

Met de beschikking van 28 februari 2021 heeft de heffingsambtenaar op grond van de Wet waardering onroerende zaken (Wet WOZ) de waarde van de woning voor het belastingjaar 2021 vastgesteld op € 890.000,- naar de waardepeildatum 1 januari 2020. Bij deze beschikking heeft de heffingsambtenaar aan eiser als eigenaar van de woning ook aanslagen onroerendezaakbelasting en watersysteemheffing opgelegd, waarbij deze waarde als heffingsmaatstaf is gehanteerd.

Eiser is tegen de beschikking in bezwaar gegaan en heeft daarvoor een taxatierapport laten maken. In de uitspraak op bezwaar van 26 oktober 2021 heeft de heffingsambtenaar het bezwaar van eiser gegrond verklaard, de waarde van de woning verlaagd naar € 842.000,- en de belastingaanslagen dienovereenkomstig verlaagd.

Eiser heeft tegen de uitspraak op bezwaar beroep ingesteld, waarbij zijn taxatierapport is geactualiseerd en waarin de waarde van de woning is getaxeerd op € 582.000,-.

In reactie op het beroep heeft de heffingsambtenaar erkend dat de waarde in de uitspraak op bezwaar nog steeds te hoog is vastgesteld en heeft hij voorgesteld om de waarde te verlagen tot € 635.000,-. Eiser heeft daar niet mee ingestemd.

De heffingsambtenaar heeft vervolgens een verweerschrift met een taxatiematrix ingediend, waarin de voorgestelde waarde van € 635.000,- wordt onderbouwd.

De rechtbank heeft het beroep op 17 augustus 2023 met behulp van een beeldverbinding op zitting behandeld. Hieraan hebben deelgenomen: de kantoorgenoot van de gemachtigde van eiser M. Kanselaar, de gemachtigde van de heffingsambtenaar en de taxateur van de heffingsambtenaar [A] .

Op 17 augustus 2023 heeft de gemachtigde van eiser een nadere reactie gestuurd met zijn standpunt over de proceskosten in deze zaak en over hoe rechters van deze rechtbank zich in bredere zin uitlaten over WOZ-procedures. De rechtbank heeft in deze brief geen aanleiding gezien om het onderzoek te heropenen en heeft dit stuk niet bij haar beoordeling betrokken. 

ECLI:NL:RBUTR:2004:AR6156

2.

De feiten

2.1

Bij vonnis van 29 april 2003 heeft deze rechtbank het faillissement uitgesproken van de besloten vennootschappen met beperkte aansprakelijkheid Meijssen Loon 3 B.V. en Meijssen Loon 11 B.V., verder te noemen Meijssen 3 en Meijssen 11, en mr. C. de Jong benoemd tot curator.

2.2

Op 29 april 2003 heeft Meijssen 11 aan de bank opdracht gegeven tot het verrichten van diverse betalingen aan derden tot een totaalbedrag van € 128.285,46.

2.3

Op 2 mei 2003 heeft Meijssen 3 aan de bank opdracht gegeven om een bedrag van € 14.937,60 te betalen aan haar moedermaatschappij, de besloten vennootschap met beperkte aansprakelijkheid Meijssen Groep B.V., verder te noemen: Meijssen Groep.

2.4

De bank heeft de onder 2.2 en 2.3 weergegeven betalingsopdrachten van Meijssen 3 en Meijssen 11 uitgevoerd en:

- de ten behoeve van Meijssen 11 gedane betalingen per valutadatum 2 mei 2003 ten laste van de rekening-courant rekening van Meijssen 11 met nummer 1284.25.709 gebracht;

- de ten behoeve van Meijssen 3 gedane betaling per valutadata 5 mei 2003 ten laste van de G-rekening van Meijssen 3 met nummer 9912.61.143 gebracht.

2.5

Op 7 mei 2003 is de rekening-courant rekening van Meijssen 11 gecrediteerd met een bedrag van € 128.345,61. Bij deze creditering is de volgende omschrijving vermeld “opheff. sadlo verr.”.


ECLI:NL:RBROT:2023:11596

3.1
[eiser01] heeft op 14 april 2020 een airconditioner (hierna: airco) gekocht via de website van Comfortklimaat. Hiervoor heeft [eiser01] een bedrag van € 1.010,35 betaald. Door Comfortklimaat is later een bedrag van € 90,00 gecrediteerd.
3.2.

De airco is op 2 juli 2020 geleverd aan [eiser01] .
3.3.

Op 19 juli 2022 meldt [eiser01] aan Comfortklimaat dat de airco geen koude lucht meer blaast.
3.4.

Per e-mail van 28 oktober 2022 heeft [eiser01] de koopovereenkomst ontbonden en Comfortklimaat verzocht het aankoopbedrag terug te storten. 

ECLI:NL:RBGEL:2023:6577

1.1
Tussen Gemeente Land van Cuijk en de besloten vennootschap [bedrijf 2] (hierna: “ [bedrijf 2] ”) zijn meerdere overeenkomsten gesloten. Op grond van deze overeenkomsten heeft [bedrijf 2] in opdracht van Gemeente Land van Cuijk ontwerp- en directievoeringwerkzaamheden verricht ten behoeve van de renovatie van de N602 (een voormalige provinciale weg tussen Wanroij en Sint Anthonis). Volgens Gemeente Land van Cuijk is sprake van diverse tekortkomingen in de nakoming. Gemeente Land van Cuijk stelt dat zij daardoor schade heeft geleden en dat [gedaagde] als rechtsopvolger van [bedrijf 2] daarvoor aansprakelijk is. Gemeente Land van Cuijk vordert van [gedaagde] een schadevergoeding van € 1.198.727,75 te vermeerderen met rente en kosten.
1.2.

Verder stelt Gemeente Land van Cuijk dat [gedaagden sub 1, 2 en 3] als bestuurder van [bedrijf 2] een ernstig verwijt treft. Volgens Gemeente Land van Cuijk heeft [gedaagden sub 1, 2 en 3] nagelaten om voor [bedrijf 2] een beroepsaansprakelijkheidsverzekering af te sluiten, terwijl dat wel was overeengekomen. Ook is [gedaagden sub 1, 2 en 3] volgens Gemeente Land van Cuijk ten onrechte overgegaan tot turboliquidatie van [bedrijf 2] . Gemeente Land van Cuijk stelt dat zij daardoor geen verhaal meer kan nemen voor haar vordering tot schadevergoeding op [bedrijf 2] en/of

[gedaagde] . Volgens Gemeente Land van Cuijk heeft [gedaagden sub 1, 2 en 3] daarmee onrechtmatig gehandeld en is hij gehouden tot schadevergoeding.
1.3.

De rechtbank wijst alle vorderingen van Gemeente Land van Cuijk af. Nog daargelaten dat Gemeente Land van Cuijk onvoldoende heeft onderbouwd waarom

[gedaagde] als rechtsopvolger van [bedrijf 2] heeft te gelden, heeft Gemeente Land van Cuijk nagelaten om binnen bekwame tijd na ontdekking van de door haar gestelde gebreken daarover te klagen bij [bedrijf 2] , dan wel [gedaagde] . Dat maakt dat het recht van Gemeente Land van Cuijk om schadevergoeding te vorderen is komen te vervallen.

Nu Gemeente Land van Cuijk geen vordering heeft op [gedaagde] , kan Gemeente Land van Cuijk ook niet in haar belangen geschaad zijn door hetgeen zij [gedaagden sub 1, 2 en 3] als bestuurder verwijt.
